Discussion Title: Ратификация на Истанбулската конвенция

1. Ратификация на Истанбулската конвенция?
1.1. Con: Присъствието в текста на конвенцията на текстове, касаещи ранно обучение на деца по въпросите на половите стереотипи е отклонение от заявената цел \(борба с домашното насилие\) и може да има нежелателни последици.
1.2. Con: Регулаторният орган GREVIO разполага с пълен имунитет и неограничени правомощия, и е неподвластен на местното законодателство, което създава риск от злоупотреби.
1.3. Con: Конвенцията противоречи на Конституцията на РБългария. Наложена е от вън със натиск от малка група хора. Трябва да бъде приета като задължителен закон. Нарушава правата на децата. Разрушава семейството.
1.4. Pro: Ратификацията ще спомогне за ограничаване на домашното насилие в България.
1.4.1. Con: На този етап няма емпирични данни за причинно-следствена връзка между приемането/неприемане на конвенцията и нивото на домашното насилие в отделните държави.
1.4.2. Pro: Ратификацията дава възможност за отделяне на част от обществения ресурс за превенция, както и за целево финансиране на кризисни центрове от държавния бюджет.
1.4.2.1. Con: Не съществува никаква пречка такъв обществен ресурс да се насочи за решаване на проблема с домашното насилие и без конвенция.
1.5. Con: Ратификацията ще задълбочи разделението в обществото и ще противопостави едни групи спрямо други, вкл. хората с нетрадиционна ориентация.
1.6. Pro: Ако не ратифицира конвенцията, България ще навреди на международния си имидж, особено в рамките на ЕС.
1.6.1. Con: Присъединяването към международни договори би следвало да става след самостоятелна и независима преценка на аргументите "за" и "против", а не на стаден принцип.
1.6.2. Con: Разделянето на страните на "лагери" \(ратифицирали и нератифицирали конвенцията\) и вписването ни в един от тези "лагери" е контрапродуктивно, психологически проблемно \(комплексарщина\) и няма отношение към същината на дебата.
1.6.3. Con: Няма причинно-следствена връзка между ратификацията на конвенцията и решимостта на отделната страна да се справя с проблема с домашното насилие - пример: Обединеното кралство не я ратифицира, а се фокусира върху вътрешното си законодателство. Обратен пример - Турция я ратифицира първа, а положението на жените там продължава да е проблематично.
1.7. Con: Българското законодателство разполага с достатъчно механизми за адресиране на проблема и допълнителни такива не са необходими.
1.8. Con: Включването в текста на конвенцията на понятия от спорен социологически/философски характер \(социална роля на половете, gender\) без осезаема нужда от това поставя под въпрос същинската мотивация на авторите ѝ.
1.8.1. Pro: Потенциално широкият обхват на конвенцията \(очаква се да бъде ратифицирана от държави с различен културен контекст\) е в колизия с употребата на понятието gender, което е характерно за ограничен кръг социални и национални мисловни традиции; терминът gender не е присъщо за много общества и присъствието му в конвенцията не е оправдано.
1.8.2. Pro: Употребата на понятието gender в текста на конвенцията демонстрира много повече идеологически, отколкото прагматичен подход. За юридически документ това е недопустимо.