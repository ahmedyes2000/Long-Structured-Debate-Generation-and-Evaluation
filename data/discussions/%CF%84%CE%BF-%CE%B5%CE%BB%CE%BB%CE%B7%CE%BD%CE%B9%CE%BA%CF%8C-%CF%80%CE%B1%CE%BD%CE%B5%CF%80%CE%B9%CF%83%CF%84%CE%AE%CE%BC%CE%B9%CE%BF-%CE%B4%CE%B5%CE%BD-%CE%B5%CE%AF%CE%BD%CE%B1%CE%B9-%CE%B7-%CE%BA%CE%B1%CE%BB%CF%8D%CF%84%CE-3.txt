Discussion Title: Το ελληνικό πανεπιστήμιο δεν είναι η καλύτερη πρώτη επιλογή για ένα σύγχρονο Ελληνόπουλο

1. Το ελληνικό πανεπιστήμιο είναι η καλύτερη πρώτη επιλογή για ένα σύγχρονο Ελληνόπουλο
1.1. Con: H διασύνδεση των ελληνικών πανεπιστημίων με την παραγωγή είναι αναγκαστικά πολύ πιο πίσω από άλλες ανεπτυγμένες κοινωνίας.  Στο παγκοσμιοποιημένο περιβάλλον που ζούμε αυτό είναι καίριο μειονέκτημα για τους φοιτητές.  Σε μια σχεδόν νεκρή οικονομία, δεν υπάρχει πεδίο ανάπτυξης.
1.2. Con: Είναι δύσκολο αν όχι αδύνατον, σε μια χώρα όπως η Ελλάδα που δίνει τόσο μεγάλη έμφαση στο Δημόσιο και έχει τόσο κακή οργάνωση στον Δημόσιο τομέα, τα δημόσια πανεπιστήμια να ξεφύγουν κάπως μαγικά και να διαπρέψουν.
1.2.1. Pro: Δυστυχώς, τόσο η πολιτική ηγεσία, όσο και η ηγεσία των Πανεπιστημίων, έχουν βολευτεί πίσω από μια σχέση "πατερούλη" και η ανεξαρτησία των Ιδρυμάτων είναι μόνο στα χαρτιά. Τόσο το Υπουργείο κάνει, κατά καιρούς, "παιχνίδι" με τον αριθμό των εισακτέων, των σχολών, τις αναβαθμίσεις, κλπ., όσο και τα ΑΕΙ αρνούνται κάθε είδος αξιολόγησης, χρησιμοποιώντας λογικές συντεχνίας.
1.2.1.1. Pro: Πρέπει λοιπόν να βρούμε ΣΤΟΙΧΕΙΑ και συγκριτικά και ας είναι και ψιλοστραβά ή άδικα.  Αλλιώς δεν θα τους ξεκουνήσουμε ποτέ!
1.3. Pro: Αν δεν προτιμήσουμε τα ελληνικά ΑΕΙ, δεν θα βελτιωθούν από μόνα τους.  \(Με το ίδιο επιχείρημα επέμενα να πάνε τα παιδιά μου σε δημόσιο και όχι ιδιωτικό σχολείο ως τώρα\)
1.3.1. Con: Όσο ανεβαίνουν οι βαθμίδες, τόσο λιγότερη επιρροή μπορεί να έχει ο γονιός ή ο ίδιος ο φοιτητής στην βελτίωση εκπαιδευτικού περιβάλλοντος.  \(Η εμπειρία μου ως τώρα σε νηπιαγωγείο, δημοτικό και γυμνάσιο αυτό δείχνει.\)
1.3.2. Con: Στέλνοντας κι άλλα παιδιά σε ελληνικά ΑΕΙ απλά επιβραβεύουμε και στηρίζουμε την υπάρχουσα κατάσταση
1.4. Con: Κρίνοντας τα πανεπιστήμια από αριθμό και ποιότητα βιβλιογραφικών αναφορών η Ελλάδα είναι πολύ πιο πίσω από ότι νομίζουμε.
1.4.1. Con: Νομίζω ότι *γενικά* έχουμε πολλούς Έλληνες \(εννοώ εν Ελλάδι\) επιστήμονες που είναι πολύ καλοί σε θέμα δημοσιεύσεων σε καλά περιοδικά και συνέδρια και η χρήση του μέσου όρου σαν εργαλείο, τους αδικεί. Ειδικά σε σύγκριση με χώρες που έχουν παρόμοιο μέγεθος με το δικό μας \(μικρές χώρες της Κ. και Δ. Ευρώπης και Δ. Βαλκάνια\), νομίζω ότι σε ΤΠΕ και Επιστήμες Ζωής πάμε καλά - ειδικά αν συνυπολογίσεις τη χρηματοδότηση και την έλλειψη κινήτρων και αξιολόγησης.
1.4.1.1. Con: Έλλειψη κινήτρων \(όπως γράφει πιο πάνω η θέση\)
1.4.1.2. Con: Έλλειψη αξιολόγησης \(όπως γράφει πιο πάνω η θέση\)
1.4.1.3. Con: Δεν έχει σημασία το μέγεθος της χώρας μας.  Αφού τα παιδιά μπορούν να σπουδάσουν όπου θέλουν, γιατί να μην πάνε όπου είναι καλύτερα;  Με την ίδια λογική δεν αγοράζω Ελληνικές μπανάνες πχ.
1.4.2. Pro: Αν αδικούν οι γενικεύσεις και οι μέσοι όροι κάποιους αξιόλογους εν Ελλάδι επιστήμονες, ας βρούνε τρόπο να το προβάλλουν.  Αλλιώς είναι μέρος του προβλήματος.
1.5. Pro: Είναι σημαντικό να γνωρίσει ένα παιδί την ελληνική επαρχία \(αν μπει εκτός πόλης του\) και το ελληνικό ακαδημαϊκό κύκλωμα για το μέλλον
1.5.1. Con: Αυτά είναι μαλακίες, Αν είναι να επιχειρηματολογήσουμε για το τι προσφέρει το να γνωρίσεις ένα νέο μέρος καλύτερα Στείλτε το παιδί να σπουδάσει στο εξωτερικό να μάθει και μία νέα , γλώσσα κουλτούρα και χίλια δυο πράγματα, Επαυξάνοντας κιόλας Την πιθανότητα επαγγελματικής του αποκατάστασης
1.5.2. Con: Ο τρόπος που αντιμετωπίζει η ελληνική οικογένεια το παιδί που σπουδάζει στην ελληνική επαρχία είναι υπόθεση για ταινία του Λάνθιμου.  Αρρωστημένες καταστάσεις συνήθως ενώ αντίθετα στο εξωτερικό υπάρχει καλύτερη υποδομή.
1.5.3. Con: Επειδή δεν υπάρχουν οργανωμένες υποδομές δίκαιες και εφικτές, ο Έλληνας γονιός πρέπει να κάνει ...τον Ελληνάρα για να βρει άκρη πως θα σπουδάσει το παιδί του.  Δηλαδή πριν ακόμα αρχίσει στο πανεπιστήμιο η ζημιά έχει ήδη γίνει, του έχουμε μάθει ότι "έλα μωρέ", "έχω γνωστό", "θα σε προσέχει ο Χ" και όλο το σάπιο σύστημα που έχει φέρει την χώρα ως εδώ.
1.5.4. Con: Αντίστοιχο επιχείρημα ακούγεται για τον στρατό αλλά στην πράξη απλά ευνουχίζεται το παιδί και ετοιμάζεται για καρεκλοκένταυρος άχρηστος πολίτης κι αυτός τελικά.
1.6. Con: Το σύστημα εισαγωγής του πανεπιστημίου στην Ελλάδα κοστίζει τρία "χαμένα" χρόνια στα Ελληνόπουλα, δημιουργεί τεράστιο άγχος και τελικά δεν διασφαλίζει ότι θα φτάσει το σωστό παιδί στη σωστή σχολή
1.6.1. Con: Νομίζω ότι το μεγαλύτερο πρόβλημα είναι η περιορισμένη πληροφόρηση και η έλλειψη εξειδίκευσης στα Ελληνικά ΑΕΙ. Υπάρχει, δυστυχώς, η γενική κατεύθυνση ότι, αν είσαι άριστος μαθητής και έχεις γράψει πολύ καλά, θα βάλεις πρώτη προτίμηση στο μηχανογραφικό τις σχολές του ΕΜΠ - αν όμως θες να ασχοληθείς με τη ρομποτική είναι καλύτερα να δηλώσεις τη σχολή Μηχ/κών Παραγωγής \(Ξάνθη\), η οποία "φυσάει" στο συγκεκριμένο αντικείμενο. Δεν είναι δυνατό να είναι σε καλό επίπεδο όλα τα αντικείμενα σε μια σχολή.
1.6.2. Pro: Δυστυχώς, πέρα από κάποιες θεωρητικές γνώσεις που δίνει το Λύκειο, δεν υπάρχει έμφαση σε δεξιότητες σχετικές με την ερευνητική διαδικασία, την αναλυτική σκέψη και την επίλυση προβλημάτων. Και υπάρχει μεγάλη συσχέτιση ανάμεσα στη σχολή που θα σπουδάσεις, το επάγγελμα που θα κάνεις, και την "κοινωνική θέση" σου, η οποία δεν επιβεβαιώνεται από την πραγματικότητα.
1.6.3. Pro: Ανάμεσα στα άλλα κουσούρια των Ελληνικών ΑΕΙ λοιπόν είναι και το γεγονός ότι δεν έχουν καμία ικανότητα στην επικοινωνία με τους υποψήφιους φοιτητές τους.  Θα έπρεπε αυτά πριν από όλους να ενδιαφέρονται να φτάσουν οι σωστοί φοιτητές στην σωστή σχολή!
1.7. Pro: Είναι άδικο να μαντρώνουμε όλες τις σχολές στην αξιολόγησή μας.  Σε πολλά πανεπιστήμιο 1-2 σχολές είναι κορυφαίες ενώ άλλες υπολείπονται.  Ας διαλέξουμε προσεκτικά σχολές και να ανταμειφθούν όσοι κάνουν καλή δουλειά έτσι.
1.7.1. Con: Αναγκαστικά τις μαντρώνουμε επειδή ένα πανεπιστήμιο λειτουργεί συνολικά ως υποδομές και περιβάλλον
1.7.2. Con: Είναι δύσκολο \(λόγω του συστήματος εισαγωγής, βλέπε σχετικό επιχείρημα\) να "στοχεύσει" ένα παιδί μια συγκεκριμένη σχολή.
1.7.2.1. Con: Δύσκολο Ναι ακατόρθωτο όχι. Είναι θέμα συμπλήρωσης μηχανογραφικού, Όχι μοριακή βιολογία
1.7.2.2. Pro: Δεν είναι μόνο θέμα συμπλήρωσης μηχανογραφικού.  Είναι όλο το σύστημα με τα μόρια και τις μοριοεπιδοτήσεις
1.7.3. Con: Πολύ ευχαρίστως να χρησιμοποιήσουμε κάποια μεθοδολογία για να αξιολογήσουμε συγκεκριμένες σχολές μόνες τους.  Για παράδειγμα οι οργανισμοί που αξιολογούν διεθνώς πανεπιστήμια έχουν εκτεταμένα αφιερώματα στη μεθοδολογία τους.  πχ [timeshighereducation.com](https://www.timeshighereducation.com/world-university-rankings/methodology-world-university-rankings-2018)
1.7.3.1. Con: Φοβάμαι ότι η λογική των φασόν αξιολογήσεων δεν πρόκειται ποτέ να δουλέψει για ένα μέσο Ελληνικό ΑΕΙ \(με την εξαίρεση ίσως του ΑΠΘ που έχει και θεωρητικές και πολυτεχνικές σχολές\). imho είναι σαν να αγοράζεις αυτοκίνητο διαβάζοντας μόνο τα τεστ του NCAP, που μετράνει συγκεκριμένα πράγματα. Και πάλι, έχουμε ΑΕΙ που έχουν πολύ καλές σχολές ή/και μεμονωμένους τομείς, τα οποία αδικούνται από το ισοπεδωτικό στυλ αυτών των αξιολογήσεων - άσε που αυτές μετράνε και αριθμούς που δεν εξαρτώνται από τα ΑΕΙ
1.7.3.1.1. Con: Δεν είναι όλες οι αξιολογήσεις "φασόν".  Και η μεθοδολογία που χρησιμοποιούν οι αξιολογήσεις είναι δημόσια διαθέσιμη.
1.7.3.1.2. Con: Γιατί λοιπόν ένα ελληνικό πανεπιστήμιο δεν βρίσκει μεθοδολογία σύγκρισης ΣΧΟΛΩΝ και επιμέρους τότε;
1.7.4. Pro: Αν είναι άδικο γιατί δεν κάνουν κάτι για αυτό οι "καλές" σχολές;